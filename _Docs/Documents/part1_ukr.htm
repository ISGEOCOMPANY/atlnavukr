<html>

<head>
<meta name="Назва продукту" content="Україна. Радіоактивне забруднення. Видання третє, доповнене">
<meta name="Розробник" content="МНС України, ТОВ Інтелектуальні Системи ГЕО, 2002, 2008, 2011">
<meta http-equiv="Content-Type" content="text/html; charset=utf-8">
<title>Радіоактивне забруднення території України</title>
<link rel="stylesheet" type="text/css" href="../00_System/Style/Style.css">
<!--////////////////  scripts   ///////////////////////-->
<script LANGUAGE="javascript">
<!--
window.onload = window_onload;
function window_onload(){
parent.frames['toc'].toc.syncURL('../Documents/part1.htm');
parent.frames['navigation'].mapname.innerHTML = window.document.title
}
//-->
	</script>
<!--///////////// end of scripts //////////////////////-->
<style>
<!--
-->
</style>
</head>

<body>
<p align="justify">Поле природної радіоактивності Землі існує з часу її утворення. 
  Воно формується як за рахунок радіонуклідів, що виникли в результаті ядерних 
  перетворень при виникненні Сонячної системи і не розпалися майже за п’ять мільярдів 
  років існування Землі, так і космічного опромінення. У біосфері Землі знаходиться 
  понад 60 радіонуклідів природного походження. До основних, що формують дозове 
  навантаження на людей, належать радіонукліди уран-радієвого і торієвого рядів 
  та калію-40. Середній вміст урану, торію та калію у земній корі становить 2.5*10<sup>-4</sup>%, 
  13.0*10<sup>-4</sup>% та 2.5% відповідно, при цьому в кожному грамі калію міститься 119 
  мікрограм радіоактивного калію-40. Варіації вмісту цих радіонуклідів у поверхневих 
  шарах Землі значною мірою залежать від типу гірських порід, глибини їх залягання, 
  процесів ґрунтоутворення і можуть сягати істотних відхилень від середніх величин. 
  Просторовий розподіл урану, характеристики ґрунтів та клімату, які впливають 
  на процеси газообміну між ґрунтом та атмосферою, зумовлюють природну радіоактивність 
  атмосфери. В основному вона визначається радоном-222 та продуктами його розпаду. 
  Радон-222 є інертним газом із періодом напіврозпаду 3.8 доби і утворюється в 
  результаті розпаду радію-226. На південь від 55<sup>0</sup> північної широти значення концентрацій 
  радону-222 у повітрі змінюються переважно в межах 3.5-7.4 Бк/м<sup>3</sup>.</p>
<p align="justify">Космічне випромінювання галактичного та сонячного походження 
  в основному складається з високоенергетичних протонів. Магнітне поле Землі та 
  її атмосфера надійно захищають людину і все живе від прямої дії цих руйнівних 
  потоків. Вторинне космічне випромінювання, в полі якого перебувають мешканці 
  Землі, виникає внаслідок взаємодії первинних космічних потоків з атмосферою 
  Землі, зокрема відповідних ядерних реакцій з утворенням радіонуклідів, серед 
  яких переважають тритій (водень-3), берилій-7, вуглець-14.</p>
<p align="justify">З початком освоєння людиною енергії атомного ядра поряд з природними 
  з'явилися джерела іонізуючого опромінення техногенного походження. Суттєві глобальні 
  зміни у радіонуклідному складі біосфери беруть початок з середини XX століття, 
  що обумовлені масовим проведенням ядерними державами випробовувань ядерної зброї 
  в атмосфері у 50-60-х роках. Під час вибуху ядерного заряду великої потужності 
  на землі чи в атмосфері основна частина радіоактивних продуктів поділу проникала 
  у стратосферу і, більш-менш рівномірно розподіляючись, зберігалася в ній протягом 
  місяців і років, поступово осаджуючись на земну поверхню. З тих часів короткоіснуючі 
  радіонукліди розпалися, а за рахунок випадання довгоіснуючих радіонуклідів цезію-137, 
  стронцію-90 і трансуранових елементів сформувалося глобальне низькофонове радіоактивне 
  забруднення земної поверхні та водного середовища. Максимальні рівні забруднення 
  ґрунтів, зумовлені глобальними випадіннями, розташовані у смузі земної поверхні 
  між 40<sup>0</sup> та 60<sup>0</sup> північної широти. Існує тісний взаємозв'язок між рівнями глобального 
  радіоактивного забруднення та кількістю середньорічних атмосферних опадів, який 
  певною мірою пояснює нерівномірний розподіл щільності глобального забруднення.</p>
<p align="justify">Підписання у 1963 році ядерними державами (за винятком Франції 
  та Китаю) Московського договору про заборону ядерних випробувань в атмосфері, 
  космічному просторі та під водою поклало край накопиченню глобальних викидів 
  довгоіснуючих радіонуклідів.</p>
<p align="justify">Підземні випробування ядерної зброї, об'єкти атомної і теплової 
  енергетики (за нормальних умов експлуатації), а також підприємства ядерно-паливного 
  циклу не справляють істотного впливу на навколишнє природне середовище. Їх додатковий 
  внесок у радіаційний фон техногенного походження має здебільшого локальний характер.</p>
<h3 align="justify">Радіоекологічний стан території України у доаварійний період</h3>
<p align="justify">До Атласу включено карти глобального забруднення території 
  України цезієм-137 та стронцієм-90. При побудові карт доаварійного забруднення 
  цезієм-137 та стронцієм-90 були використані дані обласних радіологічних служб 
  Мінагрополітики [1]. Спостереження за рівнями забруднення проводились на дослідних 
  ділянках, створених в Україні в 70-х роках. У кожному з постраждалих районів 
  в середньому розміщувалось від однієї до п'яти ділянок. Для побудови карт забруднення 
  використано усереднені дані стосовно цезію-137 та стронцію-90 за 1981-1985 роки 
  <a href="" target="script"><img src="../00_System/Images/i_map.gif"
alt="Карта: Забруднення території України цезієм-137 (станом на 1 липня 1985 року)" border="0" width="24" height="17"></a>, 
  <a href="" target="script"><img src="../00_System/Images/i_map.gif"
alt="Карта: Забруднення території України стронцієм-90 (станом на 1 липня 1985 року)" border="0" width="24" height="17"></a>.</p>
<p align="justify">Слід відзначити, що до аварії територія України була досить 
  рівномірно забруднена цезієм-137 та стронцієм-90 глобального походження. Незначні 
  підвищення рівнів забруднення гірських районів Криму та Карпат можна пояснити 
  вищою річною кількістю опадів у цих регіонах.</p>
<h3>Забруднення внаслідок Чорнобильської катастрофи</h3>
<p align="justify">За майже 40-річну історію ядерної енергетики на підприємствах 
  паливного циклу та ядерних реакторах сталося декілька серйозних аварій, внаслідок 
  яких відбулося радіоактивне забруднення навколишнього середовища за межами промислового 
  майданчика. Найбільш відомі з них: на переробному заводі в Уїндскейлі (Велика 
  Британія) та на Киштимському ядерному комплексі (СРСР) у 1957 році, на реакторі 
  Трімайл-Айленд (США) в 1979 році. Так, під час аварії на Трімайл-Айленд 53% 
  тепловиділяючих елементів було зруйновано, а майже 70% напрацьованих продуктів 
  ядерних реакцій перейшло до теплоносіїв. Проте, завдяки конструкції захисних 
  споруд реактора, у навколишнє середовище потрапила лише незначна частина радіоактивних 
  речовин [2, 3].</p>
<p align="justify">Четвертий енергоблок Чорнобильської електростанції, який належить 
  до другого покоління атомних станцій з реакторами типу РВПК-1000, було введено 
  в дію у грудні 1983 року.</p>
<p align="justify">Хронологію та причини аварії на четвертому енергоблоці викладено 
  у спеціальній літературі [4]. Внаслідок вибуху реактора о 1 годині 24 хвилини 
  26 квітня 1986 року утворився радіоактивний викид із фрагментів активної зони 
  реактора та парогазову хмару, насичену частинками палива різної дисперсності, 
  аерозольними часточками різного складу та радіоактивними газами.</p>
<p align="justify">Широкий спектр форм і складу викинутих радіоактивних продуктів, 
  зміна ефективної висоти викидів, тривалість викидів та їх немонотонний характер, 
  зміна метеорологічних умов у період найбільш інтенсивного викиду призвели до 
  формування складних картин полів радіоактивного забруднення радіонуклідами, 
  детальне дослідження структури яких і донині залишається актуальним завданням. 
  Структура полів забруднення чорнобильського походження є нерівномірною, плямистою, 
  витягнутою вздовж ліній повітряних потоків. У структурі полів умовно виділяють: 
  макроструктуру, що визначає основні сліди та плями; мезоструктуру, що відображає 
  змінюваність поля в рамках виділених макроструктурних особливостей; локальні 
  структури (берегові аномалії, узбіччя доріг, водостоки тощо). Макроструктура 
  поля визначається в першу чергу метеорологічними чинниками – напрямком та швидкістю 
  перенесення повітряних мас. Стан пограничного шару атмосфери, наявність опадів, 
  ландшафтні фактори місцевості зумовлюють мезомасштабну структуру – мозаїку плям 
  високих та низьких рівнів забруднення.</p>
<p align="justify">На території України простежують три сліди – західний, північно-східний 
  та південний, що формують макроструктуру поля. На момент початку аварії, 26 
  квітня 1986 року, повітряні маси у районі Чорнобильської АЕС перебували під 
  дією зовнішньої частини антициклону, в межах якої не спостерігалося помітних 
  змін тиску між суміжними повітряними масами. Це зумовило змінні напрями та малу 
  швидкість вітрів. Остання не перевищувала 2-3 м/с у шарі до 600 м, при цьому 
  переважало перенесення повітряних мас на захід. 27 квітня мало місце зниження 
  тиску, яке подекуди супроводжувалось зливами. Траєкторія перенесення викиду, 
  що стався напередодні, продовжилась на захід та північний захід. У районі ЧАЕС 
  вітер на висотах до 600 м змінив напрям на північ, його швидкість становила 
  1-4 м/с. Тиск продовжував падати і 28 квітня. На висотах 100-700 м швидкість 
  вітру не змінилась, напрям його руху внаслідок малих швидкостей змінювався від 
  західного до південно-східного. Зниження приземного тиску продовжувалось і 29 
  квітня. Швидкість вітру у східному напрямі в приземному шарі збільшилась до 
  6-16 м/с. Напрям вітру 30 квітня змінювався від північно-східного до південно-західного, 
  а швидкість дещо зменшилась. Швидкість вітру 1 травня зросла до 10 м/с у південному 
  напрямі. При збереженні південного напряму 3 травня реєструвались штормові вітри 
  до 15-22 м/с. Зменшення швидкості вітру до 6 м/с у південному та південно-західному 
  напрямах відбулося 5 травня [4, 5]. Загальна динаміка викиду в цей період наведена 
  на рис. 1.1.</p>
<p align="center"><img src="images/part1_001_ukr.gif" border="0" width="750" height="612"></p>
<h6 align="center">Рисунок 1.1. – Динаміка (добова) викиду радіоактивних матеріалів 
  в атмосферу (відхилення ± 50%) [2, 6, 7]</h6>
<p align="justify">В табл. 1.1 наведено ізотопний склад в активній зоні реактора 
  на момент аварії та оцінки сумарного викиду окремих радіонуклідів.</p>
<h6 align="justify">Таблиця 1.1. Радіонукліди, що накопичилися в активній зоні 
  реактора на момент аварії, і деякі оцінки сумарного викиду найбільш значущих 
  радіонуклідів під час аварії на ЧАЕС [13] </h6>
<table border="0" cellpadding="0" cellspacing="0" width="100%">
<tr>
<td width="100%" bgcolor="#666666">
<table border="0" cellspacing="1" cellpadding="2" class="small" width="100%">
        <tr> 
          <th> <p>Група елементів</th>
          <th> <p>Радіонуклід</th>
          <th> <p>Період<br>
              напіврозпаду</th>
          <th> <p>Активність, що накопичилася<br>
              в реакторі на момент аварії, <br>
              ПБк (МКі)</th>
          <th colspan="2"> <p>Оцінка загальної активності <br>
              викиду за час аварії, ПБк</th>
          <th><p>Оцінка активності викиду <br>
              станом на 26.04.2006 р., <br>
              ПБк</p></th>
        </tr>
        <tr> 
          <th>&nbsp;</th>
          <th></th>
          <th></th>
          <th> <p>[6, 8]</th>
          <th> <p>[9]</th>
          <th> <p>[10, 11]</th>
          <th>[15]</th>
        </tr>
        <tr> 
          <th> <p>Інертні гази</th>
          <td> <p align="center">Xe-133 
          <td> <p align="center">5.3 дн.</td>
          <td> <p align="center">6500 (180)</td>
          <td> <p align="center">6500</td>
          <td> <p align="center">6500</td>
          <td><div align="center">0.000</div></td>
        </tr>
        <tr> 
          <th> <p>Леткі елементи</th>
          <td> <p align="center">I-131</td>
          <td> <p align="center">8.04 дн.</td>
          <td> <p align="center">3200 (87)</td>
          <td> <p align="center">~ 1800</td>
          <td> <p align="center">1200-1700</td>
          <td><div align="center">0.000</div></td>
        </tr>
        <tr> 
          <td>&nbsp;</td>
          <td> <p align="center">Te-132</td>
          <td> <p align="center">3.26 дн.</td>
          <td> <p align="center">2700 (73)</td>
          <td> <p align="center">~ 1200</td>
          <td> <p align="center">1000</td>
          <td><div align="center">0.000</div></td>
        </tr>
        <tr> 
          <td>&nbsp;</td>
          <td> <p align="center">Cs-134</td>
          <td> <p align="center">2.06 роки</td>
          <td> <p align="center">180 (4.9)</td>
          <td> <p align="center">~ 54</td>
          <td> <p align="center">44-48</td>
          <td><div align="center">0.065</div></td>
        </tr>
        <tr> 
          <td>&nbsp;</td>
          <td> <p align="center">Cs-137</td>
          <td> <p align="center">30.1 років</td>
          <td> <p align="center">280 (7.6)</td>
          <td> <p align="center">~ 85</td>
          <td> <p align="center">74-85</td>
          <td><div align="center">46 - 53</div></td>
        </tr>
        <tr> 
          <th> <p>Проміжні елементи</th>
          <td> <p align="center">Sr-89</td>
          <td> <p align="center">50.6 дн.</td>
          <td> <p align="center">2300 (62)</td>
          <td> <p align="center">~ 120</td>
          <td> <p align="center">81</td>
          <td><div align="center">0.000</div></td>
        </tr>
        <tr> 
          <td>&nbsp;</td>
          <td> <p align="center">Sr-90</td>
          <td> <p align="center">28.5 років</td>
          <td> <p align="center">200 (5.4)</td>
          <td> <p align="center">~ 10</td>
          <td> <p align="center">8</td>
          <td><div align="center">5</div></td>
        </tr>
        <tr> 
          <td>&nbsp;</td>
          <td> <p align="center">Ru-103</td>
          <td> <p align="center">39.4 дн.</td>
          <td> <p align="center">4800 (130)</td>
          <td> <p align="center">&gt; 170</td>
          <td> <p align="center">170</td>
          <td><div align="center">0.000</div></td>
        </tr>
        <tr> 
          <td>&nbsp;</td>
          <td> <p align="center">Ru-106</td>
          <td> <p align="center">367 дн.</td>
          <td> <p align="center">2100 (57)</td>
          <td> <p align="center">&gt; 73</td>
          <td> <p align="center">30</td>
          <td><div align="center">0.000</div></td>
        </tr>
        <tr> 
          <td>&nbsp;</td>
          <td> <p align="center">Ba-140</td>
          <td> <p align="center">12.8 дн.</td>
          <td> <p align="center">4800 (130)</td>
          <td> <p align="center">~ 240</td>
          <td> <p align="center">170</td>
          <td><div align="center">0.000</div></td>
        </tr>
        <tr> 
          <th> <p>Тугоплавкі елементи<a href="#ref01"><font size="+1">*</font></a></th>
          <td> <p align="center">Zr-95</td>
          <td> <p align="center">64.0 дн.</td>
          <td> <p align="center">5600 (150)</td>
          <td> <p align="center">200</td>
          <td> <p align="center">170</td>
          <td><div align="center">0.000</div></td>
        </tr>
        <tr> 
          <td>&nbsp;</td>
          <td> <p align="center">Mo-99</td>
          <td> <p align="center">2.75 дн.</td>
          <td> <p align="center">4800 (130)</td>
          <td> <p align="center">&gt; 170</td>
          <td> <p align="center">210</td>
          <td><div align="center">0.000</div></td>
        </tr>
        <tr> 
          <td>&nbsp;</td>
          <td> <p align="center">Ce-141</td>
          <td> <p align="center">32.5 дн.</td>
          <td> <p align="center">5600 (150)</td>
          <td> <p align="center">196</td>
          <td> <p align="center">200</td>
          <td><div align="center">0.000</div></td>
        </tr>
        <tr> 
          <td>&nbsp;</td>
          <td> <p align="center">Ce-144</td>
          <td> <p align="center">284 дн.</td>
          <td> <p align="center">3300 (89)</td>
          <td> <p align="center">~ 120</td>
          <td> <p align="center">140</td>
          <td><div align="center">0.000</div></td>
        </tr>
        <tr> 
          <td>&nbsp;</td>
          <td> <p align="center">Pu-238</td>
          <td> <p align="center">86.4 роки</td>
          <td> <p align="center">1 (0.027)</td>
          <td> <p align="center">0.035</td>
          <td> <p align="center">0.03</td>
          <td><div align="center">0.03</div></td>
        </tr>
        <tr> 
          <td>&nbsp;</td>
          <td> <p align="center">Pu-239</td>
          <td> <p align="center">24100 років</td>
          <td> <p align="center">0.85 (0.032)</td>
          <td> <p align="center">0.03</td>
          <td> <p align="center">0.03</td>
          <td><div align="center">0.03</div></td>
        </tr>
        <tr> 
          <td>&nbsp;</td>
          <td> <p align="center">Pu-240</td>
          <td> <p align="center">6553 років</td>
          <td> <p align="center">1.2 (0.023)</td>
          <td> <p align="center">0.042</td>
          <td> <p align="center">0.044</td>
          <td><div align="center">0.042</div></td>
        </tr>
        <tr> 
          <td>&nbsp;</td>
          <td> <p align="center">Pu-241</td>
          <td> <p align="center">14.7 років</td>
          <td> <p align="center">170 (4.6)</td>
          <td> <p align="center">~ 6</td>
          <td> <p align="center">5.9</td>
          <td><div align="center">2.29</div></td>
        </tr>
        <tr> 
          <td>&nbsp;</td>
          <td> <p align="center">Cm-242</td>
          <td> <p align="center">162.8 дн.</td>
          <td> <p align="center">26 (0.70)</td>
          <td> <p align="center">~ 0.9</td>
          <td> <p align="center">0.93</td>
          <td><div align="center">0.41</div></td>
        </tr>
      </table>
</td>
</tr>
</table>
<p align="justify"><a name="ref01"></a>* Останнім часом з’явилися оцінки, згідно з якими кількість 
  ізотопів плутонію у викиді була вдвічі меншою [16, 17]</p>
 <p align="justify"> Відмінності в структурі забруднення певних територій різними 
  радіонуклідами визначаються фізико-хімічними властивостями радіоактивних елементів. 
  Леткі елементи (йод-131, телур-132, цезій-134, -137) в основному були викинуті 
  з реактора у вигляді дрібнодисперсних часток та аерозолів, формування яких мало 
  конденсаційний характер. Для летких елементів характерною є значна протяжність 
  слідів забруднення та наявність плям на далеких відстанях від реактора. Викинуті 
  тугоплавкі елементи (цирконій-95, молібден-99, церій-141, -144, плутоній-238, 
  -239, -240, -241, кюрій-242) знаходились у складі паливних частинок відносно 
  великого розміру, випадання яких відбувалося переважно в зоні відчуження, на 
  територіях, прилеглих до ЧАЕС.</p>
<p align="justify"> Забруднення ізотопами стронцію має змішаний характер – на 
  прилеглих до ЧАЕС територіях воно головним чином зумовлене паливною компоненнтою 
  викидів, проте для регіонів, віддалених на 150-300 км від ЧАЕС у напрямку південного 
  сліду, внесок конденсаційної компоненти стає домінуючим. Найбільші рівні забруднення 
  стронцієм-90 спостерігаються вздовж західного (паливного) та у межах південного 
  слідів, випади яких мали як паливну, так і конденсаційну компоненту.</p>
<p align="justify"> Протягом активної фази викидів змінювався характер процесів, 
  що відбувалися в зруйнованому реакторі і визначали висоту та інтенсивність викидів. 
  Інтенсивний “вибуховий” викид 26 квітня, який поширювався в межах приземного 
  шару, сформував вузький “вибуховий” західний слід. Радіоактивні інертні гази 
  (ксенон-133 та ін.), леткі радіонукліди (йод-131, телур-132, цезій-134, -137) 
  утворили радіоактивні хмари на значних висотах (до декількох кілометрів) і розпочали 
  свій рух у західному та північно-західному напрямах. Поступово за рахунок зниження 
  температури в реакторі потужність викидів дещо зменшилась. Але із середини 27 
  квітня графіт у реакторі почав горіти інтенсивніше і це призвело до нових викидів, 
  особливо цезію-137. У цей час сформувалося забруднення територій як у західному 
  та південно-західному, так і в північному та північно-східному напрямах (враховуючи 
  зміну напрямку вітру за висотою). Саме тоді розпочали засипати зруйнований реактор, 
  і 28-30 квітня інтенсивність та висота підйому викидів істотно зменшились. Це 
  зумовило порівняно невеликі рівні забруднення у східному та південно-східному 
  напрямах. З 2 по 6 травня почався повторний розігрів реактора, який спричинив 
  зростання інтенсивності викидів, що практично досягла величин перших днів аварії. 
  Протягом цього часу відбулося формування південного сліду. За рахунок підвищення 
  температури палива змінився радіонуклідний склад викидів, який збагатився тугоплавкими 
  елементами порівняно з більш летким цезієм. Після 6 травня викиди радіонуклідів 
  суттєво зменшилися і невдовзі припинилися.</p>
<p align="justify"> В Атласі наведено карти сучасного стану забруднення України 
  цезієм-137 <a href="" target="script"><img src="../00_System/Images/i_map.gif" alt="Карта: Забруднення території України цезієм-137 (станом на 10 травня 1986 року)"
border="0" width="24" height="17"></a>, <a href="" target="script"><img src="../00_System/Images/i_map.gif" alt="Карта: Забруднення території України цезієм-137 (станом на 10 травня 2011 року)"
border="0" width="24" height="17"></a> стронцієм-90 <a href="" target="script"><img src="../00_System/Images/i_map.gif" alt="Карта: Забруднення території України стронцієм-90 (станом на 10 травня 1986 року)" border="0" width="24" height="17"></a>, 
  <a href="" target="script"><img src="../00_System/Images/i_map.gif" alt="Карта: Забруднення території України стронцієм-90 (станом на 10 травня 2011 року)" border="0" width="24" height="17"></a> 
  ізотопами плутонію-238, -239, -240 <a href="" target="script"><img src="../00_System/Images/i_map.gif" alt="Карта: Забруднення території України ізотопами плутонію" border="0" width="24" height="17"></a> 
  та прогноз забруднення америцієм-241 на 2056 рік <a href="" target="script"><img src="../00_System/Images/i_map.gif" alt="Карта: Прогноз забруднення території України америцієм-241 на 2056 рік" border="0" width="24" height="17"></a>, 
  коли внаслідок розпаду плутонію-241 концентрація америцію-241 на поверхні землі 
  досягне максимального значення. Оскільки основні запаси активності чорнобильського 
  випаду зосереджені у зоні відчуження Чорнобильської АЕС, до Атласу включено 
  карти забруднення зони відчуження та прилеглих територій <a href="" target="script"><img src="../00_System/Images/i_map.gif" alt="Карта: Забруднення зони відчуження цезієм-137 (станом на 10 травня 1986 року)" border="0" width="24" height="17"></a>, 
  <a href="" target="script"><img src="../00_System/Images/i_map.gif" alt="Карта: Забруднення зони відчуження цезієм-137 (станом на 10 травня 2011 року)" border="0" width="24" height="17"></a> 
  <a href="" target="script"><img src="../00_System/Images/i_map.gif" alt="Карта: Забруднення зони відчуження стронцієм-90 (станом на 10 травня  1986 року)" border="0" width="24" height="17"></a>, 
  <a href="" target="script"><img src="../00_System/Images/i_map.gif" alt="Карта: Забруднення зони відчуження стронцієм-90 (станом на 10 травня  2011 року)" border="0" width="24" height="17"></a>,<a href="" target="script"><img src="../00_System/Images/i_map.gif"
alt="Карта: Забруднення зони відчуження ізотопами плутонію" border="0" width="24" height="17"></a>, 
  <a href="" target="script"><img src="../00_System/Images/i_map.gif"
alt="Карта: Забруднення зони відчуження америцієм-241" border="0" width="24" height="17"></a>, 
  <a href="" target="script"><img src="../00_System/Images/i_map.gif"
alt="Карта: Прогноз забруднення зони відчуження америцієм-241 на 2056 рік" border="0" width="24" height="17"></a>. 
  Наведено також карту-схему місць захоронення радіоактивних відходів у ближній 
  зоні від ЧАЕС, на якій відображені місця розміщення пунктів тимчасової локалізації 
  радіоактивних відходів (ПТЛРВ) та пунктів захоронення радіоактивних відходів 
  (ПЗРВ) <a href="" target="script"><img src="../00_System/Images/i_map.gif" alt="Карта: Місця захоронення радіоактивних відходів у зоні відчуження" border="0" width="24" height="17"></a>.</p>
<p align="justify">Для побудови карт забруднення території України використано 
  дані спостережень, отримані в рамках програми уточнення радіаційного стану території 
  України після аварії на ЧАЕС, що здійснювалася протягом 1986-1995 років радіологічними 
  підрозділами різних міністерств та відомств (Держкомгідромету, Держкомгеології, 
  Міністерства сільського господарства, Міністерства охорони здоров’я, Академії 
  медичних наук, Національної академії наук та іншими). Крім того, використано 
  дані аерогаммазнімання найбільш забруднених районів Українського Полісся, у 
  тому числі лісових масивів. Використано повніші набори даних порівняно з даними, 
  на основі яких раніше було побудовано карти забруднення [13, 14].</p>
<p align="justify"> У результаті аварії значне радіонуклідне забруднення було 
  сформоване на території кількох великих населених пунктів України: Прип’ять, 
  Чорнобиль, Коростень. З Прип’яті та Чорнобиля жителі були евакуйовані у перші 
  дні після аварії. У місті Коростень при детальному обстеженні було виявлено 
  локальні плями з високими рівнями забруднення, на яких проведено роботи з дезактивації. 
  Порівняно високі рівні цезію-137 й досі спостерігаються у північній частині 
  міста Коростень. Під час будівництва міста Славутич радіаційна ситуація на його 
  території була значною мірою поліпшена. Тільки в навколишніх лісах на підвищеннях 
  спостерігається забруднення цезієм-137, яке досягало 120-150 кБк/м<sup>2</sup>. 
  В Атласі наведено карти забруднення Коростеня <a href="" target="script"><img src="../00_System/Images/i_map.gif"
alt="Карта: Забруднення територій цезієм-137 (за матеріалами аерогаммазйомки),  місто Коростень" border="0" width="24" height="17"></a> 
  та Славутича <a href="" target="script"><img src="../00_System/Images/i_map.gif"
alt="Карта: Забруднення територій цезієм-137 (за матеріалами аерогаммазйомки),  місто Славутич" border="0" width="24" height="17"></a> 
  цезієм-137, які складено за результатами аерогаммаспектрометричних досліджень, 
  що були проведені у 1994-1997 роках аерогеофізичним підрозділом ВО “Північукргеологія” 
  на замовлення Мінчорнобиля України (з 1996 року - МНС України). <br>
</p>
<p align="right">О.В. Гайдар, О.Є. Литвиненко, Л.Я. Табачний</p>
<hr noshade size="1" color="#E8DECA">
<table border="0" cellpadding="0" cellspacing="0">
<tr>
<td valign="top" class="c" width="20" align="right">©&nbsp;</td>
<td valign="top" class="c">Міністерство надзвичайних ситуацій України, 2002, 2008, 2011</td>
</tr>
<tr>
<td valign="top" class="c" width="20" align="right">©&nbsp;</td>
<td valign="top" class="c">ТОВ &quot;Інтелектуальні Системи ГЕО&quot;, 2002, 2008, 2011</td>
</tr>
</table>

</body>

</html>
